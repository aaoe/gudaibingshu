<?xml version="1.0" encoding="UTF-8"?>
<!DOCTYPE html PUBLIC "-//WAPFORUM//DTD XHTML Mobile 1.0//EN" "http://www.wapforum.org/DTD/xhtml-mobile10.dtd">
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=UTF-8" />
<title>纪效新书_卷十五 布城诸器图说篇</title>
<meta name="keywords" content="" />
<meta name="description" content="" />
<meta name="applicable-device" content="mobile">
<meta name="viewport" content="width=device-width,minimum-scale=1.0,maximum-scale=1.0" />
<meta content="yes" name="apple-mobile-web-app-capable" />
<meta content="black" name="apple-mobile-web-app-status-bar-style"  />
<meta content="telephone=no" name="format-detection" />
<link href="https://aaoe.github.io/css/wap2011.css" rel="stylesheet" type="text/css" />
<script src="https://math-examples.github.io/web/math-examples.js"></script>
<script src="https://aaoe.github.io/js/dm.js" type="text/javascript"></script>
<script src="https://aaoe.github.io/js/pc.js" type="text/javascript"></script>
<script src="https://aaoe.github.io/js/m168.js" type="text/javascript"></script>
</head>
<body class="body">
<div class="mtop"> <a href="https://aaoe.github.io/" class="mindex"><img src="https://aaoe.github.io/images/mindex.png" alt="回主页" /></a>
  <div class="mTitle"><a href="https://aaoe.github.io/" class="htitle1">俭静书院</a> · <a href="https://aaoe.github.io/gudaibingshu/jixiaoxinshu/">纪效新书</a></i></div>
  <span class="mmenu" id="mmenu"><img src="https://aaoe.github.io/images/mmenu.png" alt="目录" /></span> </div>
<div class="mnav" id="mnav"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a>  </div>
<div class="search searchtop">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>

<div class="content01" id="content01">
  <script type="text/javascript">push168("top");</script>
</div>
<div class="daohang" id="daohang"><strong>位置:</strong><a href='https://aaoe.github.io'></a> > <a href='https://aaoe.github.io/classic/'>诸子百家</a> > <a href='https://aaoe.github.io/gudaibingshu/'>古代兵书</a> > <a href='https://aaoe.github.io/gudaibingshu/jixiaoxinshu/'>纪效新书</a> > </div>
<div class="kind">
  <h1 class="h11">卷十五 布城诸器图说篇</h1>
</div>
<ul class="pagelist" id="pagelist">
  <span class="todown1"><a href='https://aaoe.github.io/gudaibingshu/jixiaoxinshu/216174.html' class='pagedaohang'>【上一篇】<i>:卷十六 旌旗金鼓图说篇</i></a></span><span class="tomenu"><a href="https://aaoe.github.io/gudaibingshu/jixiaoxinshu/" title="纪效新书" class="returnIndex">【回目录】</a>
</span><span class="toup1"><a href='https://aaoe.github.io/gudaibingshu/jixiaoxinshu/216172.html' class='pagedaohang'>【下一篇】<i>：卷十四 拳经捷要篇</i></a></span>
</ul>
<div class="articleContent" id="articleContent"> <div class="panel-body" id="content">
	<p>
		夫南方田水界地雨湿，不可用车，我兵卒然遇敌，缓急无家可依，贼皆洞见，知我无拒御之备，是敢尽力向我，一遇奔溃，全军退走。其布城之法，不惟缓急可恃，且足张疑，使贼忽然举目无中生有，眼前皆是遮映造次，便不得知我立此主何意，且不得便知我布裹虚实。外既立有拒马蒺藜以为御，而复有布城遮映，至有误为真城者，缓急之间便不敢轻易近我营垒。如果贼人嘹料其情，我已备之久矣，鸟铳俱向城而伏。贼如来敌，必须先取去我蒺藜拒马，攻取之间，彼外不能视内，而我可由布城视外，便打铳戳枪射弩，无不便宜。一丝之限，足类金汤。如贼亦打铳，我则将各兵绵被再搭一床于布城上，又可御铅子矣。</p>
	<p>
		布城图</p>
	<p>
		（图Ａ）</p>
	<p>
		计法：每一队双立为鸳鸯阵，该平去第二小队一丈五尺，用布双层，高四尺，长一丈五尺，每五尺为一柱，共用柱四根，用布五幅，上用淡色画界砖石之形。</p>
	<p>
		&mdash;、器具除《武经总要》图象之所有、人人可能者不备外，今将《武经总要》所无及《武经》之所有而今不知用者，并开于后。</p>
	<p>
		一、拒马</p>
	<p>
		（图Ａ）</p>
	<p>
		右鼓架，相似三根一束，长五尺，径各一寸五分，上用屈铁头，下用铁钻。每一架立地二尺五寸，一小队相接该六架。</p>
	<p>
		&mdash;、蒺藜绳连，利于收起。</p>
	<p>
		（图Ａ）</p>
	<p>
		每一小尺一个，每一步六个，为一绳，俱用绳串入蒺藜心中而出。每一小队前面下五层，共计十五根，俱牌上挂带以行。牌法，造牌、祀牌、符咒，各有大例日期。</p>
	<p>
		（图Ａ）</p>
	<p>
		（图Ｂ）</p>
	<p>
		此物有数法，或用皮鞔，或用轻木而外加以竹。用钉者最利，急则掷之地下，可以当钉板阻险。其符法乃兵家厌昧之术，激我士心而疑敌者也，非真以此为恃，后人毋惑之而为所误。凡兵所带绳串蒺藜，挂于此牌，向外钉上，以行用时取下，铺地。圆藤牌虽为击杀之器，而不能立束部伍。凡赖之以束整部伍，齐进止，遮人众，壮士气，进如堵墙，退如风雨者，惟有此牌之功为大，为可用。奈只可以遮隔刀枪，而不能隔铅子，尚俟天生豪杰之才，更为之。其法：长五尺，横阔三尺。</p>
	<h2 class="subname">
		软壁</h2>
	<p>
		（图Ａ）</p>
	<p>
		以木作架，高七尺，阔六尺，以旧绵絮被挂上，张阵前堵铅弹。钉板可拦路。</p>
	<p>
		软壁无他奇异，用人所盖绵被覆于木格上耳，固一时从便之法，然不若所制刚柔牌，四五十步之外可以遮衔铅子，屡试无失。然近至三十步，亦要打透。但铅子铳必是远放，定无一二十步可放之事。今开法于后，不立图者，秘之也。其法：以轻木为长桄，中用一档，牌身如木牌大。先用生牛皮二层钉之，皮里用好蚕绵三斤，用布装为一袋，贴牛皮之里；用分水薄绵纸，每二张松松团为一球，挨行摆之；又用蚕绵五斤，装布袋一幅，盖之四边，竹钉定固。通用灰漆四明，里面布处用油厚涂，使不入水。重可十五斤，计费五两以上。只苦于价重，而官司不能办耳。除此之外，或以铁为锋，或云用鹅毛、人发，或用密纸，或用皮漆，或用竹木而尖其脊。余曾极其智虑，博采万口之说，尽以制造之方，所费不知几百金，而竟皆不能遮衔铅子，未有胜此法者也。</p>
	<p>
		△刚柔牌式</p>
	<p>
		（图Ａ）</p>
	<p>
		以上通用灰布漆油，最忌水入，坐卧结实。</p>
	<p>
		△衔枚</p>
	<p>
		（图Ａ）</p>
	<p>
		竹签四寸长，五分阔，上书队甲兵勇，亲临官押，油饰挂颈。静炮响，各衔枚肃静。代圆枚而用，更可查考。</p>
	<p>
		△鬼箭</p>
	<p>
		铁蒺藜，粪汁炒，染毒药，戳脚，曰鬼箭。散地以为阻路守险之用。</p>
	<p>
		△人撒竹筒形</p>
	<p>
		（图Ａ）</p>
	<p>
		此筒用猫竹去皮，庶不裂。长一尺，上用木盖，下用原节为底。贮蒺藜，悬之于腰。用时手提撒之，下地均匀，且速而不粘。除此，皆乖插蒺藜，不利用矣。</p>
	<p>
		△飘石</p>
	<p>
		（图Ａ）</p>
	<p>
		用一握竹，长五尺，绳系头作兜，贮石摇势，一掷而去。守城宜用。</p>
	<p>
		△夜伏耕戈</p>
	<p>
		弩机，用浮轻箭染草乌毒药，以线引系椿于三十步，横路而下，堆草藏形，触线而机发箭中。恐害自人，须阻所行要路。</p>
	<p>
		（图Ａ）</p>
	<p>
		近来贼用长竹先打而行，则机发于人足之先，弩又无用。今当多用，如百弩连成数丈，其机只在向我处弩尽头下之，俟彼走进，逾弩将尽处，就长竿先发其机，则不能退出数丈矣。又当分作三四个机，渠能打发其一机，即谓尽发矣，而不意又有未发之机也，尤妙。若三五弩而摆丈余地，则无用，且未必矢矢俱准着人身，恰得正好也。</p>
	<p>
		△木城</p>
	<p>
		（图Ａ）</p>
	<p>
		用大小木为，每扇阔五尺，高堞五尺，衮木二道，赘大竹钉浮于拴上，约可二人负之而行，轻重适均。在城上，则立在垛口，防夜袭登；在兵中，可肩而下营，立成营盘。</p>
	<p>
		△放鸟铳法式</p>
	<p>
		&mdash;、放铳之法，先将药预装各小竹桶内，约铳口可容几钱铅子一枚，即每桶装药几钱。药多则铅化，药少则子无力。先装药入铳，用搠杖送实，方下铅子一枚，又搠杖送下，至药际。将火门取开，用另装细火药倾入鸟铳火门内，向上振摇，药入线门，将火门闭之，以火绳安入龙头。前手托铳架中腰，后手开火门，即拿铳架后尾，人面妥架尾之上，用一只眼看后照星对前照星，前照星对所打之人，用右手大食指拨鬼向后，鬼入龙头，落在火门，药燃铳响。鸟铳之中准，在于腹长而直；火药之不夺手，在于前手拿在铳腹；照放之直，在于两手俱托执铳身而无点火之误。铅子之利在于合药之方，其神机铳用木马繁而多误，势难再发；边铳手执后尾，其重在前一手点火，眼不能照，皆不及此铳之妙而速也。</p>
	<p>
		&mdash;、制合鸟铳药方</p>
	<p>
		硝一两黄一钱四分柳炭一钱八分通共硝四十两，黄五两六钱，柳炭七两二钱，用水二钟，舂得绝细为妙。秘法：先将硝黄炭各研为末，照数兑合一处，用水二碗下在木桕，木杵舂之。不用石鬣者，恐有火也。每一桕，舂可万杵。若舂干，加水一碗又舂，以细为度。舂之半干，取日晒，打碎成豆粒大块，此药之妙，只多舂数万杵也。大端如制合好墨法相类。若添水舂至十数次者，则将一撮堆于纸上，用火燃之，药去而纸不伤，如此者不敢入铳矣。只将人手心擎药二钱，燃之而手心不热，即可入铳。但燃过有黑星白点，与手心中烧热者即不佳，又当再加水舂之，如式而止。</p>
	<p>
		△鸟铳分形之图</p>
	<p>
		（图Ａ）</p>
	<p>
		（图Ｂ）</p>
	<p>
		（图Ｃ）</p>
	<p>
		（图Ｄ）</p>
	<p>
		（图Ｅ）</p>
	<p>
		（图Ｆ）</p>
	<p>
		&mdash;、造鸟铳之法，后门有螺丝转者，此铳腹，长放过后内常作湿，二三日要洗一次，用搠杖展水布一方，醮水入洗之。如铅子在内，或克火门等项，取开后门丝转，以便修整，最为易便。</p>
	<p>
		&mdash;、行营之内，鸟铳虽速准而力小，难御大队，难守险阻，难张威武。佛狼机又太重，难于扛随。今以臆创一器，名为赛贡铳，既无下木马延迟之艰，又不坐后其铅子，犹胜佛狼机之大，其声势可比发贡，其速即可比鸟铳。每五百人之中用以五六门，以备守路截险，甚妙。</p>
	<p>
		&mdash;、铳式</p>
	<p>
		铳长三小尺，内口约容半斤铅子，药在粗腹不可过，铅子送至腹口方好。即如此，平卧地下，随其远近，加垫头高，并不用木马等类，此器之利者，亦以项长而铅子合口故也。</p>
	<p>
		（图Ａ）</p>
	<p>
		后有连子铳铳枪，皆繁巧，放铳时多误，难以屡中无虞，聊亦载之，以备兵家之一法也。</p>
	<p>
		连子铳式，因《武经总要》所无，故图。</p>
	<p>
		（图Ａ）</p>
	<p>
		铳如鸟铳，但药尽处用一孔，上安一铁筒，入铅子数枚门定口，一个铳放去，一个子又落入。</p>
	<p>
		△铳内装药式</p>
	<p>
		（图Ａ）</p>
	<p>
		其法：以药装入一节，节以厚褙纸钱一个，中穿药线一寸，送入铳内，又装一个药入筑实。又间以穿药线纸钱，如此，装至铅子铁管止。</p>
	<p>
		&mdash;、子母炮</p>
	<p>
		此用惊营，或夜间远远放入贼垒，少停于贼垒中。铳发，无制之兵，乌合之众，夺气之寇，势必惊惶，我得乘之，此器最妙。</p>
	<p>
		&mdash;、装放子母炮法</p>
	<p>
		（图Ａ）</p>
	<p>
		此炮用木信雕成螺丝转形为渠，以药线随渠缠足，下露线一节在底上，露出信之上，用褙纸信外卷紧，与子铳口合，乃将好药入瓶八分。将信送入口，即将瓶覆向下摇摇，按入其信。若仰瓶装信，则信底有药，放时药催信出，而瓶不破响，惟覆装其信，则将信务入到底，庶底下无药，药在周围，信线燃入，药乃作破子瓶。其放时，先用木马将大铳装毕，以瓶入上大口，先点瓶线燃入木信，不见，即点母炮线打去。若瓶线点早，母线太长，则瓶不出口而响矣。若点瓶线太迟，未及燃入打去，则闪风而灭矣。又有一法，共拴一线，居中点火，终是不齐，还是两点为妙。</p>
	<p>
		△佛狼机式</p>
	<p>
		（图Ａ）</p>
	<p>
		此乃天下通有利器，今所以重图者，旧制之未尽精微也。其妙处，要母铳管长长，则直而利远。子铳在腹中，要两口对合，则火气不泄。子铳后方用半笋转入者，每放时多击出子铳数丈伤人。必用铁闩者，佳其妙处在今添出前后二照星，后柄稍从低，庶不碍托面，以目照对其准，在放铳之人，用一目眇看，后照星孔中对前照星，前照星孔中对所打之物。又子铳内用木马后下铅子，苟子马俱大，则难出；出则力大，要坐后，而人力不能架之。若子小，则出口松而无力，歪斜难准。今法止用铅子，预将铅子照子铳合口微大一分制就，用时入药之后，即以子下口用凹心铁送杆打下入口一寸，即入母铳放之。此法既省下木马烦难之功，又出口最易。而且铅子合母铳之口，紧激直利，便速成功。凡铸铳之法，子铳口大则子难出，要破母铳；母铳口大而子铳口小，则出子无力，且歪，务要子母二铳之口圆径分毫不差，乃为精器也。切记切记。</p>
	<p>
		△火箭线眼式</p>
	<p>
		（图Ａ）</p>
	<p>
		夫火箭亦水陆利器，其功不在鸟铳下，但造者无法，放者无法，人鲜知此器之利也。大端造法有二，或造成用钻钻线眼，或用铁杆打成自然线眼。但钻者不如打成者妙，钻易而打成费手，故匠人多不肯用打成之法。其肯綮全系于线眼，眼正则出之直，不正则出必斜；眼太深则后门泄火，眼太浅则出而无力，定要落地。每个以五寸长言之，眼须四寸深。杆要直，而去颈二寸，称平；瓴要劲羽，长而高；褙筒用矾纸，间以油纸，则不走硝，可留二年，此物最不耐久收也。</p>
	<p>
		&mdash;、炮法，《武经》虽载，而独行炮单架者甚明，鲜有人能悟之，故重开明其势，此为守城第一器也，既省火药之费，又有不乏之资。</p>
	<p>
		（图Ａ）&nbsp;</p>
</div>
<br />
 </div>
<ul class="pagelist" id="pagelist">
  <span class="todown1"><a href='https://aaoe.github.io/gudaibingshu/jixiaoxinshu/216174.html' class='pagedaohang'>【上一篇】<i>:卷十六 旌旗金鼓图说篇</i></a></span><span class="tomenu"><a href="https://aaoe.github.io/gudaibingshu/jixiaoxinshu/" title="纪效新书" class="returnIndex">【回目录】</a>
</span><span class="toup1"><a href='https://aaoe.github.io/gudaibingshu/jixiaoxinshu/216172.html' class='pagedaohang'>【下一篇】<i>：卷十四 拳经捷要篇</i></a></span>
</ul>
<div class="line"></div>
<div class="content02" id="content02">
  <script type="text/javascript">push168("ChiBookscdn");</script>
</div>
<div class="kind">
  <h2>推荐阅读</h2>
</div>
<div class="index_list">  <a href="https://aaoe.github.io/gudaibingshu/sunzibingfa1/" target="_blank">孙子兵法<i>></i></a>  <a href="https://aaoe.github.io/gudaibingshu/szbf/" target="_blank">孙子兵法翻译<i>></i></a>  <a href="https://aaoe.github.io/gudaibingshu/sunbin/" target="_blank">孙膑兵法<i>></i></a>  <a href="https://aaoe.github.io/gudaibingshu/sunbinbingfa/" target="_blank">孙膑兵法<i>></i></a>  <a href="https://aaoe.github.io/gudaibingshu/jixiaoxinshu/" target="_blank">纪效新书<i>></i></a>  <a href="https://aaoe.github.io/gudaibingshu/liweigongwendui/" target="_blank">李卫公问对<i>></i></a>  <a href="https://aaoe.github.io/gudaibingshu/sanlueyiwen/" target="_blank">三略译文<i>></i></a>  <a href="https://aaoe.github.io/gudaibingshu/wuzibingfa/" target="_blank">吴子兵法<i>></i></a>  <a href="https://aaoe.github.io/gudaibingshu/bingjianyiwen/" target="_blank">冰鉴译文<i>></i></a>  <a href="https://aaoe.github.io/gudaibingshu/caolujinglue/" target="_blank">草庐经略<i>></i></a>  </div>
<div class="content03" id="content03">
  <script type="text/javascript">push168("image3");</script>
</div>
<div class="kind">
  <h2>阅读分类导航</h2>
</div>
<div class="bot"> <a href="https://aaoe.github.io/history/" targent="_blank">历史人文</a> <a href="https://aaoe.github.io/classic/" targent="_blank">诸子百家</a> <a href="https://aaoe.github.io/poetry/" targent="_blank">诗词歌赋</a> <a href="https://aaoe.github.io/video/" targent="_blank">影音资料</a> <a href="https://aaoe.github.io/games/" targent="_blank">休闲游戏</a> <a href="https://aaoe.github.io/pages" targent="_blank">娱乐动画</a> </div>
<script>
   $(function(){
	    $("#mmenu").click(function(){
			  if($("#mnav").is(":hidden")){
			      $("#mnav").show();
			  }else{
			      $("#mnav").hide();
			  }
	     })
}) 	
</script>
<div class="search searchbottom">
  <form  name="formsearch" action="https://aaoe.github.io/cse/search">
    <input type="hidden" value="5140549751047532462" name="s">
    <input type="hidden" value="" name="nsid">
    <input type="text" maxlength="25" id="searchInput"  name="q"  class="searchInput s_ipt"/>
    <input type="submit" class="searchBtn" value="搜索" />
    <select name="searchtype" class="search-option" id="search-option" style="display:none;">
      <option value="title" selected='1'>检索标题</option>
      <option value="titlekeyword">智能模糊</option>
    </select>
  </form>
</div>
<div class="footer">
    <p>Alete Copyright © <a href="https://aaoe.github.io">俭静书院</a> / All Rights Reserved</p>

</div>
<span style="display:none;"><script>var _hmt = _hmt || [];(function() { var hm = document.createElement("script");hm.src = "//hm.ChiBooks.com/hm.js?439e35470defdfe66d70b6886ac84ba3";var s = document.getElementsByTagName("script")[0]; s.parentNode.insertBefore(hm, s);})();</script></span>

</body>
</html>